Використовування PYTHON для програмування мікроконтроллерів.
Є дуже цікавий напрям програмування, який зараз активно розвивається. Це програмування вбудованих систем (Embedded Systems).
Embedded Systems  – це система, завданням якої є виконання конкретних вузькоспеціалізованих завдань. Такі системи, як правило, складаються з пристроїв вводу та сенсорів (освітленості, температури, тиску та ін.), мікроконтролерної чи мікропроцесорної системи, яка обробляє прийняту інформацію, та пристроїв виводу інформації (дисплеї)  чи виконавчих механізмів (різноманітні реле, клапани, драйвери двигунів, і т.д.).
Приклади таких систем: бортові комп’ютери автомобілів, медичні пристрої, банкомати, периферійні пристрої до PC.
Основу системи складає мікроконтроллер. Він являє собою мікрокомп’ютер з процесором, ROM, RAM та периферією. Для того, щоб така система могла працювати для неї потрібно написати програмне забезпечення, яке називають “firmware”.
Для цього можуть використовуватись  мови програмування С, С++, і навіть Java та Python. Дві останні вимагають інтерпретатора для їх виконання, тому як правило використовуються в потужніших системах з великим об’ємом RAM і відносно потужним мікропроцесором. Найбільше використовується мова С, тому що в багатьох системах програмування вона виконується без жодних операційних систем. Тобто пряма робота з пам’ятю та периферією.
В залежності від функціоналу проектованої системи вибирають мікроконтролер.
Для кожної серії мікроконтролера є свої середовища розробки. Вони бувають безплатні та платні. Деякі виробники випускають своє середовище розробки. Наприклад фірма Atmel має безплатне IDE Atmel Studio.
Якщо проект дорогий, то, як правило, використовують платні середовища IAR, Keil, тому що їхні продукти сертифіковані. А це теоретично означає, що вони мають менше помилок.
Використання потужніших систем дозволяє використовувати високорівневі мови програмування. Це дозволяє скоротити час розробки, полегшує підтримку коду і зміну чи додавання нового функціоналу.
Практичний Приклад
Як програмувати одну з таких систем покажу на практиці. Основа проекту – це одноплатний комп’ютер Beaglebobe Black. До цієї плати можна підключити монітор, клавіатуру та використовувати як звичайний комп’ютер. Також можна підключити відеоплеєр або web – камеру і транслювати відео чи зображення в інтернтет. Застосування обмежується тільки власною фантазією. 
Тажож приємна новина для веб дизайнерів є те, що одна з бібліотек для роботи з периферією написана на JavaScript. Для програмування використовується он-лайн середовище Cloud9. Оскільки це повноцінний Linux комп’ютер, тільки малих розмірів, то на ньому можна робити все що і на звичайному.
Покажу один з варіантів застосування в цій статті.
Підключаємо модель машинки до плати. Ця модель складається з 4 редукторів з колесами, 2 драйверів керування двигунами, 2 перетворювачів живлення 5V та 8V (8V для живлення двигунів, 5V для живлення електроніки керування двигунами), та Li-Ion батареї.
Підключаємо плату BeagleBone Black до драйвера двигуна L298 відповідно до таблиці.
Нам необхідно підключитись до плати щоб мати можливість писати програми для неї. 
Є два варіанти:
Підключити монітор через mini hdmi та клавіатуру, і після запуску Linux можна програмувати.
Підключитись до плати через USB, Ethernet Wi-Fi використовуючи програмy Putty.
Тепер детальніше по кожному з типів з’єднань:
USB з’єднання. Для роботи через USB необхідно встановити драйвер з офіційного сайту. Оскільки плата живиться від USB, додаткового блоку живлення не потрібно.
Ethernet з’єднання. Для роботи через Ethernet потрібно підключитись до роутера. Він присвоїть IP адресу і вже по ній можна буде конектитись до плати. Також можна в настройках роутера прописати DNS адресу (якщо є статична адреса, тоді можна використовувати її) і конектитись до плати через інтернет з будь якої точки світу. Недоліком такого типу з’єднання є те, що потрібно додаткове живлення плати. А також знаходитись близько біля роутера, для контролю результату роботи.
Wi-Fi з’єднання. Потребує додаткового живлення, а також Wi-Fi модуля. Але натомість дає свободу пересування, ніяких зайвих дротів (крім живлення, хоча можна живити плату від батареї).
Я буду працювати з  USB з’єднанням. Завантажуємо програму Putty і налаштовуємо її. Відкриється вікно з пропозицією ввести ім’я користувача. 
Вводимо “root” тому, що пароль по замовчуванню не встановлений. Просто натискаємо “Enter”.
Все. Можна працювати – в нас повноцінна Linux консоль. Можна створювати, редагувати файли та виконувати команди чи скрипти.
Для невеликих програм можна прямо із консолі створювати файли, командою nano <ім’я файлу>.<розширення>. Відкриється новий файл, який можна редагувати. Після чого потрібно натиснути «Ctrl+X» для збереження і виходу з редактора.
Для більших текстів програм зручніше використовувати текстові редактори з підсвіткою синтаксису. Наприклад «Notepad++» чи IDE. Після створення файлу потрібно його завантажити в файлову директорію на BeagleBone Black. Найпростіше це зробити через програму “FileZilla”. 
Після налаштувань можна розпочинати програмування.
Для того, щоб ми могли писати на Python нам потрібно встановити Adafruit_BBIO бібліотеку.
Напишемо програму керування двигунами машинки на Python. Ця програма поступово збільшує швидкість обертання колеса, зупиняє колесо, і починає крутити його в зворотньому напрямку. А також виводить швидкість і напрям в консоль.
Зберігаємо програму в файлі з назвою car.py. Для запуску потрібно набрати: $ python car.py
Для зупинки програми і повернення в консоль натискаємо комбінацію «Ctrl+C». Під час виконання скрипта відбувається керування двигуном і програма виводить в консоль наступну інформацію.


